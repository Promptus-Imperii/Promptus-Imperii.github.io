---
title: "Sam de Craen - Voorzitter"
# Image aspect ration needs to be 1:1 and at least 200*200
image: "/images/about-us/sam-de-craen-23_24.jpg"
image_alt: "Een foto van voorzitter Sam de Craen"
---
Hoi, welkom op de website van onze vereniging! Mijn naam is Sam de Craen, de trotse voorzitter van onze studievereniging. Momenteel zit ik in mijn tweede jaar van Technische Informatica. Ik zet me graag in voor onze vereniging, omdat ik zie dat we voor velen een waardevolle aanvulling zijn op zowel hun studie als hun gehele studentenleven. Als vereniging streven we ernaar niet alleen de band tussen studenten te versterken, maar ook met het bedrijfsleven samen te werken. Samen met onze sponsoren bieden we onze leden een inkijkje in het gevarieerde en soms uitdagende werk dat ons vakgebied te bieden heeft.

Wat is mijn rol als voorzitter? Ik vind het belangrijk dat iedereen zich thuis voelt binnen onze vereniging. Bij ons mag iedereen zijn wie hij wil zijn. Dit doe ik door goed naar mensen te luisteren en altijd open te staan voor een gesprekje. Naast mijn voorzitterschap ben ik ook gewoon student. Dit betekent voor mij hard werken, veel vrienden maken en af en toe genieten van een biertje;)